- q: Hvað er CTF?
  a: |
      CTF er skammstöfun sem stendur fyrir *Capture the Flag*. CTF keppnir
      snúast um það að leysa verkefni þar sem markmiðið er að finna falin
      *flögg* (stuttur textabútur) sem sannar það að verkefnið hafi verið
      leyst. Verkefnin geta verið mjög fjölbreytt, en eiga það flest
      sameiginlegt að tengjast tölvuöryggi á einhvern hátt. Dæmi um verkefni
      eru t.d.

      * Brjóta gallaða eða veika dulkóðun (*crypto*)
      * Misnota þekkta veikleika í vefkerfum (*web*)
      * Leita eftir ummerkjum um óeðlilega hegðun í miklu magni gagna (*forensics*)
      * Leita eftir viðkæmum upplýsingum sem óvart hafa endað á Netinu (*OSINT*/*Open-source intelligence*)

- q: Er CTF fyrir mig?
  a: |
      Hefur þú gaman af því að leysa þrautir eða ráðgátur? Finnst þér, t.d.,
      gaman að taka þátt í flóttaleikjum (e. *escape rooms*). Ert þú
      áhugasamur/áhugasöm um hvernig hlutirnir virka undir yfirborðinu? Ef
      svarið við einhverjum þessara spurninga er „já“, þá er líklegt að þú
      hafir gaman af CTF keppnum. Það er þó bara ein leið til að svara þeirri
      spurningu fyrir víst, það er að prófa!

- q: En er þetta ekki bara fyrir gáfað fólk?
  a: |
      Alls ekki! Það fæðist enginn smiður, fiðluleikari eða stærðfræðingur.
      Færni er ekki meðfædd, heldur er afrakstur mikillar þjálfunar. Þó að það
      sé vissulega þannig að sumir hlutir liggi betur fyrir ákveðnum
      einstaklingum en öðrum, þá þýðir það ekki að það sé tilgangslaust að læra
      eitthvað sem liggur ekki vel fyrir manni.

      Langflestir geta byggt upp færni, á hvaða sviði sem er, með þjálfun. Það
      eina sem þarf er áhugi. Þannig ef þú ert forvitin(n) eða
      áhugasmur/áhugasöm þá skaltu ekki hika við að prófa!

- q: Af hverju að taka þátt?
  a: |
      Fyrst og fremst af því CTF keppnir eru ótrúlega skemmtilegar! En, þar að
      auki þá kemur þú til með að læra og öðlast færni á mörgum sviðum. Þessi
      þekking mun nýtast þér í nánast öllu sem þú munt taka þér fyrir hendur í
      framtíðinni, sérstaklega ef þú ert að íhuga nám eða vinnu sem tengist
      tölvuöryggi eða tölvunarfræði.


- q: Allt í lagi, þetta hljómar áhugavert, en hvernig byrja ég?
  a: |
      Við höfum tekið saman byrjendavænt efni sem ætti að hjálpa þér að taka þín fyrstu skref, en þú getur skoðað það [hér](/resources/).
