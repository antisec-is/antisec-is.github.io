---
layout: home
timeline:
  - name: Forkeppni
    start: 29. jan
    end: 6. feb
    description: |
                  Forkeppnin er haldin á Netinu og er opin öllum!

                  Forkeppnin verður haldin samhliða
                  [UTmessunni](https://utmessan.is/) og mun Syndis halda
                  stuttar kynningar á CTF keppnum og tengdu efni, sem nýst
                  getur byrjendum sem hafa áhuga á að taka þátt í forkeppninni.

                  Þeim keppendum sem standa sig best í forkeppninni (og hafa
                  keppnisrétt) verður boðið að taka þátt í landskeppninni.

  - name: Landskeppni
    start: 20. mar
    end: 21. mar
    description: |
                  Keppnin stendur yfir í 2 daga. Framkvæmd og staðsetning
                  keppninnar er háð gildandi sóttvarnarreglum og aðstæðum í
                  þjóðfélaginu.

                  Þeir sem standa sig best í landskeppninni verða valdir í
                  keppnishóp.

  - name: Æfingar keppnishóps
    start: 1. apr
    end: 27. sep
    description: Reglulegar æfingar verða haldnar fyrir keppnishópinn.

  - name: Netöryggiskeppni Evrópu (ECSC)
    start: 28. sep
    end: 2. okt
    description: |
                  Lið frá rúmlega 20 Evrópulöndum etja kappi í Netöryggiskeppni
                  Evrópu, sem haldin verður í Prag, Tékklandi, að þessu sinni.

                  Þjálfarar velja 10 einstaklinga úr keppnishópnum til að taka
                  þátt fyrir Íslands hönd.
---

Tölvuöryggiskeppni íslenskra ungmenna, Tían, er forkeppni Íslands fyrir
Netöryggiskeppni Evrópu, [European Cyber Security
Challenge](https://europeancybersecuritychallenge.eu) (ESCS). Markmið ESCS er
að vekja áhuga á netöryggi um alla Evrópu auk þess að efla þekkingu og þjálfun
á því því sviði.

Það þarf ekki að liggja lengi yfir fréttamiðlum samtímans til að átta sig
á mikilvægi tölvuöryggis í nútímasamfélagi. Reglulega birtast fréttir af
fyrirtækjum og einstaklingum verða af háum fjárhæðum vegna netárása og jafnvel
tölvuinnbrot framkvæmd af ríkjum með það að markmiði að njósna um önnur ríki.

Þrátt fyrir mikilvægi netöryggis, þá skortir ennþá hæfileikaríkt fólk
til að takast á við þær áskoranir sem því fylgja. Af þessari ástæðu setti
Tölvuöryggisráðs Evrópusambandsins, [ENISA](https://www.enisa.europa.eu/), á
laggirnar Netöryggiskeppni Evrópu. Markmið keppninnar er að hvetja ungt fólk
til að kynna sér netöryggi og jafnframt hvetja ungt fólk til að íhuga að
leggja netöryggi fyrir sig að atvinnu.

Um Tíuna
--------

Markmið Tíunnar er að velja 10 manna lið til að taka þátt í ESCS 2021 fyrir
Íslands hönd. Samvkæmt reglum ESCS verða keppendur að vera á bilinu 14-25 ára
(fædd á árunum 1996 til 2007). Tían fer fram í tveimur hlutum. Vikulöng
forkeppni fer fram á Netinu í lok janúar og er opin öllum. Þeir keppendur sem
standa sig best í forkeppninni, öðlast þáttökurétt í landskeppni Tíunnar, sem
haldin verður í mars. Frammistaða keppenda í landskeppninni verður svo lögð til
grundvallar þess að velja 10 manna hóp til að taka þátt í ECSC 2021 sem haldin
verður í lok september í Prag, Tékklandi.

Bæði forkeppnin og landskeppnin verða hefðbundnar *jeopardy style* CTF
(capture the flag) keppnir.

En ég hef enga reynslu af netöryggi og CTF, er þessi keppni fyrir mig?
----------------------------------------------------------------------

Ef svo er, þá ertu í sömu sporum og flestir aðrir og það er allt í lagi. Það er
eins með netöryggi og flest annað, það þarf bara áhuga og þolinmæði til að
öðlast færnina. Þannig ef þú ert forvitin(n), þá er gott að byrja
[hér]({{ "/getting_started/" | relative_url }}).




